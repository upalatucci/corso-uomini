---
title: 'Voliamo ancora piu' in alto per una Soka Gakkai giovane intutto il mondo'
publishedAt: '2025-02-27'
image: '/images/img-esperienza-4-1.jpg'
summary: 'Tante esperienze verso il corso uomini. Ultima newsletter'
slug: 'quarto'
---


> Un’ondata di propagazione attraversò tutto il Giappone. Come risultato dei loro sforzi, in soli sei mesi i membri della divisione giovani crebbero da duecentocinquantamila all’incredibile numero di trecentocinquantamila.  […] L’energia della gioventù era esplosa. Tutti quelli che erano presenti allo stadio nazionale dello sport avevano determinato di diventare individui capaci entro la data della riunione. Uno, per esempio, era riuscito ad introdurre cinque o sei amici al buddismo del Daishonin. Un altro era riuscito a diventare il venditore di maggior successo della sua ditta e aveva convinto il proprio capo ad unirsi alla Soka Gakkai. Ciascun giovane partecipava alla riunione con un profondo senso di gioia, grazie allo sforzo esemplare che aveva fatto singolarmente. La parola “Vittoria” innalzata sopra alle tribune, simboleggiava veramente il trionfo di questi membri che avevano giurato di dedicarsi a Kosen Rufu. […]
> Persino il più grande degli eventi può ridursi a quella che nel sutra viene definita una “città fantasma”: semplicemente un miraggio. La vera ragion d’essere di questi eventi consiste nel servire da scopo verso cui ogni partecipante possa impegnarsi. (NRU 5, p.138)


<span style={{float: 'right', padding: '0 2rem'}}>
![RENATO GIACHINO](/images/img-esperienza-4-1.jpg 'RENATO GIACHINO')
</span>
RENATO GIACHINO - Bordighera


Mi chiamo Renato Giachino e sono il Responsabile del Capito Alpi Marittime
Bordighera Ventimiglia in Liguria 3. Ho ricevuto il Gohonzon nel 2003: da quel momento ho sempre accettato qualunque tipo di responsabilità e mi sono sempre sfidato nelle varie attività. Ho realizzato tantissimi benefici e superato e vinto con gioia una sfida di malattia che aveva colpito mia figlia. Ma c’era una cosa che mi faceva soffrire molto: l'attività del gruppo uomini. Non cresceva. 
Ad un certo punto mi sono trovato che alle riunioni e recitazioni uomini ero da solo. Gohonzon che si chiudevano, persone che venivano per un po’ e poi smettevano o si trasferivano. Comunque, grazie alle guide dei miei maestri e agli incoraggiamenti dei miei amici, non ho mai mollato di un centimetro, e quel periodo mi ha insegnato a diventare più forte e rafforzare il mio legame con il Maestro. C'erano momenti che mettevo in discussione i miei sforzi perché non avevo risposte, ma siccome il beneficio e’ più grande di quello che ci si aspetta sono emersi due meravigliosi esseri umani che hanno accettato la responsabilità di settore: un giovane Ginkgo di 20 anni più giovane di me e un pilastro, che prima di arrivare qui ha girato il mondo, con più di 30 anni di esperienza di fede. Tutto questo mi ha dato grande gioia e l’anno scorso abbiamo diviso la riunione uomini in due, una per settore: partendo da solo, a due riunioni! 
Sono emerse nuove persone, ho iniziato a pensare al futuro e non più a guardare quello che non c’era. Insieme prepariamo le attività per fare si che le persone siano felici e si sentano accolte, mettendo al centro l’unità: le visite a casa sono aumentate e sono aumentate le persone che hanno voglia di fare attività. Abbiamo deciso di non lasciare nessuno indietro. Vi lascio con una frase dal Gosho “I tre tipi di tesori”:
Più preziosi dei tesori di un forziere sono i tesori del corpo, e prima dei tesori del corpo vengono quelli del cuore. Dal momento in cui leggerai questa lettera sforzati di accumulare i tesori del cuore.

<br />
<br />



RAFFAELE PETRUCCI  - Ancona

<span style={{float: 'right', padding: '0 2rem'}}>
![RAFFAELE PETRUCCI](/images/img-esperienza-4-2.jpg 'RAFFAELE PETRUCCI')
</span>

Ho una vita molto intensa, faccio un lavoro creativo: sono un compositore di musica per film, song writer e produttore musicale. Questo periodo prima del corso è costellato da grandi sfide, oltre a mille piccoli lavori in studio ho grosse produzioni in ballo.
Ho un bimbo meraviglioso di tre anni (Leonardo) che in questo periodo sta attraversando un momento di grande difficoltà. Tutte sfide che mi portano a lavorare senza sosta a sentirmi spesso schiacciato, sempre in ritardo, mai pronto. Certi giorni sbatto la testa al muro, corro dietro a mille cose, tutti mi tirano per la giacchetta e non ho la forza di scrivere una nota.
Ma guardando indietro, ricordo che le più grandi realizzazioni di questi anni le devo al Gohonzon e Sensei, perché Kosen Rufu è sempre stato, il motore della mia vita.
L’attività Ginkgo mi sta dando l’occasione di gettare costantemente il cuore al di là dell’ostacolo; non ho tempo di respirare: va bene, trovo tempo per fare visite a casa! Ogni volta che faccio così riesco in poco tempo e con grande energia a risolvere problemi irrisolvibili, a scrivere musica che arriva al cuore delle persone. Giorni fa un importante regista mi ha detto:”Grazie, è incredibile, questo brano mi ha fatto venire la pelle d’oca”. Lo avevo scritto in una notte, quando normalmente ci vuole una settimana, passando al vaglio degli editori. Lo avevo scritto dopo una visita a casa, organizzata sperticatamente, rubando il tempo che non avevo!

<br />
<br />


GIANNI MOTTADELLI  - Nurri (CA)


<span style={{float: 'left', padding: '0 2rem'}}>
![GIANNI MOTTADELLI](/images/img-esperienza-4-3.jpg 'GIANNI MOTTADELLI')
</span>

Quando mi hanno proposto di partire per il corso dicendomi che ci sarebbe stata la possibilità di raccontare un esperienza ho determinato di volerne fare una nuova di shakubuku! Cosi ho cominciato a fare un forte Daimoku e sopratutto non mi sono piu mosso una sola volta fuori di casa senza portare con me i libri “una vita felice”.
Di fronte a casa mia vivono due anziani meravigliosi, lei ha 86 anni ed era la mia maestra delle scuole elementari mentre il marito ne ha ben 95.
Ho sempre desiderato fargli conoscere la pratica e fare Daimoku almeno una volta in loro compagnia, e ciò mi metteva ansia per paura che morissero prima che io riuscissi a trovare il coraggio di Farlo. Spesso rientrando dalle serate alle 6 del mattino li vedevo passeggiare
davanti a casa, quindi spinto dal desiderio, qualche giorno fa ho messo la sveglia alle 5:30 del mattino mi sono alzato per fare Gongyo e Daimoku. Poi sono uscito fuori di casa e ho cominciato a passeggiare con loro. Abbiamo dialogato e trovato il coraggio gli ho cominciato a parlare della pratica. Affascinati dall’ argomento, gli ho proposto di venire in casa per mostrare loro il mio altare buddista. Incuriositi dal Butsudan l’ho aperto e mi sono messo a recitare 5 minuti di Daimoku. 
Gli ultimi due minuti erano entrambi con le mani giunte recitando con me!
Che gioia dopo tanti anni mi sento di avere ricambiato il debito di gratitudine con i miei vicini di casa più anziani, per tutto l’amore che mi hanno sempre donato. Finito di recitare 
Il signore mi ha detto: “Grazie! non so come ma so che oggi mi hai allungato la vita.”
“Riguardo alla propagazione il presidente Toda diceva: la chiave è pregare sinceramente il Gohonzon. Non c’è nessun altro modo di diffondere il Buddismo.
Dobbiamo pregare perché gli altri percepiscano il nostro sincero desiderio che diventino felici. Per favore, permettimi di compiere la mia missione in questa vita come emissario del Budda. Ecco quale dovrebbe essere la nostra preghiera (NR 899 24 gennaio 2005)

<br />
<br />

SALVO SANTODDI  - Caltagirone

Da gennaio i membri del gruppo uomini di tutta la Sicilia ed anche i loro amici si incontrano con grande entusiasmo su zoom tutti i martedì e i giovedì dalle 6.30 alle 6.40 per leggere i brani della NRU: dieci intensi minuti con Shin’ichi per decidere e ancora decidere di vincere nella propria vita e contribuire al miglioramento della nostra società.



![Sicilia](/images/img-esperienza-4-41.jpg 'Sicilia')
![Sicilia](/images/img-esperienza-4-42.jpg 'Sicilia')
![Sicilia](/images/img-esperienza-4-43.jpg 'Sicilia')