---
title: 'Newsletter 1 - Benvenuto al corso!'
publishedAt: '2026-02-01'
image: '/images/motto.png'
summary: 'Prima newsletter 2026: obiettivi di Daimoku e Shakubuku, esperienze dalle regioni e materiale di studio per il 3° Corso Uomini di Salerno (27-29 marzo).'
slug: 'newsletter-1-2026'
---

## Benvenuto al corso!

Cari uomini, valorosi prometeo, con il desiderio di avanzare sempre più uniti verso il 3° Corso Uomini di Salerno (27–29 marzo), abbiamo condiviso un obiettivo grande e sfidante: **realizzare uno shakubuku personale entro il 27 Marzo**.

La sola preparazione sta già generando un'ondata di determinazione, preghiera ed esperienze concrete che sentiamo il desiderio di condividere con tutti voi. Il vero spirito di noi Pilastri D'Oro è quello di partecipare sempre con un "cuore che offre", per questo desideriamo davvero raccogliere più esperienze possibili da parte di ogni partecipante.

Da oggi fino al corso, condividiamole per incoraggiarci a vicenda, creare grandi prove concrete nelle nostre vite e ispirare tutti a fare lo stesso. Mettiamoci a ritmo lanciando con decisione:

- Obiettivi chiari di Daimoku e Shakubuku
- Il sincero desiderio di accompagnare almeno una persona allo zadankai entro il corso

Avanziamo insieme, con **"Daimoku vibrante, Protezione assoluta"**.

---

## Incoraggiamento

Febbraio è tradizionalmente il mese dello shakubuku e l'anniversario della campagna di Kamata, nel quale il maestro Ikeda realizzò quello che era considerato un traguardo impossibile da raggiungere. Per il mese di febbraio, i membri del Gruppo uomini potranno approfondire lo spirito dello shakubuku e della campagna di Kamata attraverso gli spunti contenuti all'interno dell'articolo.

[Continua a leggere – Cresciamo con La nuova rivoluzione umana (Febbraio)](https://ilnuovorinascimento.org/a/cresciamo-con-la-nuova-rivoluzione-umana-febbraio-2)

---

## News dalle regioni

Presto le news dalle regioni in questo spazio.

---

## Esperienze

### Salvatore Santoddì (Sicilia)

Ciao a tutti, allora, con grande gioia vi devo dire che ho fatto un'esperienza bellissima. Partendo dalla consulta, con lo Zadankai meraviglioso che abbiamo fatto, in presenza di 20 partecipanti, parecchi principianti e due splendide donne che hanno raccontato meravigliose esperienze. Alcuni principianti non avevano ancora deciso di ricevere il Gohonzon.

Io ho fatto veramente una grande lotta interiore, non vedevo l'ora di prendere la parola e incoraggiare queste persone a ricevere il Gohonzon a febbraio. Alla fine della riunione loro hanno deciso di riceverlo proprio in questo mese. Rientro in albergo e scopro che allo stesso orario, identico della fine dello Zadankai, una donna della mia città di Caltagirone ha chiesto se potevo portarla ad una riunione buddista. Finalmente ieri ci siamo visti, le ho fatto shakubuku e stasera l'ho portata allo Zadankai. Evviva!

### Giuseppe Giannini (Campania)

Questa sera ero in piena modalità obiettivo per il corso. Sentivo forte il desiderio di invitare qualcuno, così ho contattato un giovane uomo che io e mia moglie conosciamo bene: è figlio di un praticante, ma lui non pratica.

L'ho invitato al meeting, ma inizialmente mi ha risposto con diverse scuse, quasi a voler evitare l'invito. Non mi sono scoraggiato e sono andato comunque al meeting del mio gruppo, con la serenità di aver fatto la mia parte.

Poco dopo mi ha chiamato: si era liberato e voleva partecipare. Anche se ormai mi trovavo lontano dalla sua zona, ho trovato una soluzione e gli ho suggerito di andare al meeting a casa mia, un ambiente che già conosceva.

Ha partecipato. Quando sono rientrato, l'ho trovato ancora lì, sorridente, soddisfatto, felice di aver preso parte all'incontro.

Questo episodio mi ha ricordato che quando agiamo con determinazione e cuore, senza attaccamento al risultato, le opportunità si aprono. A volte basta fare il primo passo con convinzione: il resto trova la sua strada.

### Renzo Pini (Emilia Romagna Est)

Ciao a tutti, sono Renzo Pini, Regione Emilia Romagna Est, quest'anno sono quarant'anni che ho 25 anni (che sono membro) e finalmente, dopo tanti anni di pratica e di shakubuku, a fine 2025, 2 dei miei shakubuku sono diventati membri. Il tutto è partito con una determinazione: un daimoku che richiamasse chi aveva bisogno urgente della Legge. Il mio lavoro mi porta a incontrare tante persone al giorno, ma non posso parlare di buddismo a tutti. Poi una sera mi viene in studio un ragazzo giovane con una diagnosi recente di diabete e uno stato vitale distrutto.

Era il fratello di una bimba che avevo curato 20 anni fa ed avevo creato un bel legame con la famiglia. Così sento il suo assoluto bisogno di aiuto… un giovane, con una vita splendida davanti, che soffre. Quindi, dopo aver chiarito che avrei fatto il possibile per aiutarlo a controllare la malattia, aggiungo che penso che abbia bisogno di combattere il demone che questa malattia ha evocato. Ci incontriamo dalla settimana successiva ed il protocollo di cura prevede… corso sulla gestione del diabete, daimoku e gongyo. Così vedo pian piano ritrovare la forza e la voglia di combattere in lui. Gli comunico con sincerità che credo molto in lui e che so che vinceremo insieme la battaglia. Non vi dico la gioia di vederlo sorridere. Poi inizio a parlare anche con il padre, splendida persona, padre di famiglia, solido, appassionato alla vita… ed è con questa passione che anche lui inizia a praticare con noi.

Determino a questo punto di realizzare le parole di Toda… fare shakubuku alle famiglie. L'occasione non tarda ad arrivare, sono invitato a casa loro a parlare di buddismo a tutta la famiglia: 4 splendidi ragazzi, padre madre e gatti…. Arrivo a casa loro e tutti 6 (e la gatta) si mettono attorno a me ad ascoltare ed a chiedere di tutto sulla nuova fede entrata in casa loro. È stata una serata meravigliosa, abbiamo creato una splendida amicizia e a fine novembre figlio e padre sono diventati membri. Voglio consigliare a tutti questo elisir di felicità e gioia… è unico.

Grazie a tutti — Renzo

### Come è nato il logo del corso — Manuele Haisek (Toscana)

Mi chiamo Manuele Haisek e sono un giovane Ginkgo del gruppo Uomini. Vivo in Toscana e faccio parte dello staff grafica/social/newsletter del corso. Passavo un periodo in cui facevo fatica a stare dietro a tutte le attività e sentivo di non avere la testa per trovare un'idea creativa per il corso uomini. Quindi ne ho parlato con Giuseppe Giannini che mi ha incoraggiato tanto a non accollarmi io tutto, ma di imparare a collaborare.

Daisaku Ikeda afferma: *La capacità di collaborare armoniosamente con gli altri costituisce la misura della fede di una persona.*

Ho messo subito in pratica le parole del mio maestro, ho pensato di chiamare Luca Riccioni per chiedergli se conosceva un illustratore che poteva darmi una mano, mi ha risposto che avrebbe fatto lui stesso una calligrafia per le parole VIBRANTE e ASSOLUTA. Il giorno stesso avevamo già la bozza del motto!!!

Nel frattempo rispetto allo Shakubuku è emerso Filippo un giovane Ginkgo di 38 anni che ha conosciuto la pratica grazie ad un'amica. Abbiamo seguito il meeting Ginkgo insieme e ci siamo visti più volte per recitare Daimoku. Martedì abbiamo fatto il meeting uomini dove ho cercato di trasmettere lo spirito del corso e dello Shakubuku citando la prima puntata de La Rivoluzione Umana Vol. 10, dove Toda dice, rispetto ai membri del Kansai che esprimevano ciò che si legge nel Sutra: *"Hanno trovato un tesoro inestimabile senza cercarlo"*.

Grazie a tutti!

---

## Materiale di studio

Il corso sarà incentrato sullo studio de **"La Rivoluzione Umana"** di Daisaku Ikeda — capitolo **"La determinazione"** (Vol. 10).

> Il 4 gennaio 1956 a Osaka faceva freddo. La pioggia gelida che aveva cominciato a cadere alle prime luci dell'alba diminuì nel pomeriggio e cessò verso sera, ma il cielo rimase coperto. Shin'ichi Yamamoto era partito alle 9.00 sull'espresso Rondine da Tokyo ed era arrivato al centro della Soka Gakkai del Kansai verso sera. Fermandosi davanti all'edificio lo contemplò per alcuni istanti.

[Prosegui la lettura – La Rivoluzione Umana: La determinazione](https://ilnuovorinascimento.org/a/la-rivoluzione-umana-capitolo-la-determinazione)

---

## Risorse

- [Tutte le puntate de La Rivoluzione Umana](https://ilnuovorinascimento.org/c/la-rivoluzione-umana)
- [Ascolta la playlist – La Rivoluzione Umana 10: La determinazione](https://ilnuovorinascimento.org/a/ascolta-la-playlist-la-rivoluzione-umana-10-la-determinazione)

---

## Info utili

- Ricordarsi dei regalini per i mini zadankai
- [Iscriviti al canale WhatsApp del corso](https://whatsapp.com/channel/0029Vb78I1r6GcGIWiyYdt0k) per ricevere info e aggiornamenti in tempo reale

---

Desideriamo conoscere le attività e le esperienze di fede dei membri di tutta Italia. Per inviarle puoi scrivere a **corso.uomini@sgi-italia.org**. Si possono allegare anche foto, testi max 10 righe circa.

Grazie ancora a tutti dal comitato organizzativo!
