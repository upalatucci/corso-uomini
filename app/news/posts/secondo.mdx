---
title: 'Ci stiamo sempre più avvicinando al Corso Nazionale Uomini a Salerno!'
publishedAt: '2025-02-15'
image: '/images/img-esperienza-2.jpg'
summary: 'Il Corso Nazionale Uomini a Salerno si avvicina, incoraggiando i partecipanti a sfidarsi nella pratica dello shakubuku per trasformare il karma dell’umanità. Attraverso il coraggio e la condivisione, molti stanno sperimentando una gioia profonda e un nuovo stato vitale.'
---

La prima delle cinque linee guida della SGI per il 2025 cita:

Con i giovani in prima linea, procediamo con vigore e fermezza nella propagazione del Buddismo e nelle attività di shakubuku!

Il filo che unisce Shakyamuni, Il Sutra del Loto, Nichiren e la Soka Gakkai dei tre maestri è proprio lo spirito di sfidarsi nella pratica dello shakubuku, lo sforzo di condividere questo prezioso insegnamento con tutti con lo scopo preciso di cambiare il karma di tutta l’umanità.

Sentirsi responsabili di tutto ciò che ci circonda è qualcosa che ci porta a vivere una vita veramente vissuta, e lo possiamo fare grazie alla consapevolezza di possedere questo incredibile strumento che è la pratica buddista.  Ovviamente questa è anche una grossa responsabilità. Molto spesso fare questa azione, specialmente nelle nostre attività quotidiane, richiede il coraggio di uscire dalla nostra zona confort; ma ogni volta che accogliamo questa sfida e ci proviamo al massimo delle nostre capacità, da dentro di noi sgorga una gioia ed una speranza illimitata. 
Grazie a tante azioni coraggiose di questo tipo la vita di moltissime persone è cambiata radicalmente.
Nichiren incoraggia un suo discepolo scrivendo: “Così come stai vivendo tu pratichi il Sutra del Loto ventiquattro ore al giorno. Splendido!” (Risposta ad un credente).

Nella lezione speciale per il 26 gennaio sul Gosho “Ripagare i debiti di gratitudine”, del 2015, (Insegnamenti per la Vittoria Vol.2, pag.810), il maestro Ikeda afferma: 

> “I Bodhisattva della terra non scelgono di dare inizio alla loro coraggiosa battaglia nell'Ultimo Giorno valutando se avranno successo o meno, ma perché è necessario e giusto farlo. Prendono l'iniziativa come singoli individui perché, quanto più un'epoca è oscura e piena di pericoli, tanto più è tempo che sorga una filosofia potente che risplendendo come il sole sia in grado di dissolvere l'oscurità della disperazione.
> Questo è ciò che fece Makiguchi. È ciò che fece Toda. Anche noi ci siamo alzati risolutamente. Questo è lo spirito della SGI.”

Arriviamo quindi al corso uomini portandoci nel cuore una esperienza di sfida personale sullo shakubuku!
Ci vediamo a Salerno!!

Marco Gensini


![Territorio Sicilia Est](/images/img-esperienza-2.jpg "Weekend all’insegna degli incontri personali al Territorio Sicilia
Est, dove 20 responsabili di capitolo hombu e territorio hanno
potuto sperimentare la gioia di aprire la vita e condividere le lotte, le
sfide e le vittorie grazie alla pratica buddista, con la determinazione di
contagiare con la propria passione tutti i membri e gli amici nelle varie
città del territorio, per spiccare un volo ancora più alto")



> Per prima cosa, è importante pregare il Gohonzon con tutto il cuore di essere capace di condividere gli insegnamenti del Buddismo con gli altri. Quando lei prega in questo modo, le persone che stanno cercando il Buddismo appariranno nel suo
> ambiente. È anche fondamentale parlare della pratica al maggior numero possibile
> di persone. Ovviamente, non c’è nessuna garanzia che qualcuna di loro si convertirà
> immediatamente. Ma ciò che conta è che lei continui tenacemente ad approfondire
> i legami di amicizia con quelle persone, pregando ogni giorno per la loro felicità
> e continuando a dialogare con loro. Sei lei pianta i semi e li nutre con cura,
> sicuramente un giorno fioriranno e daranno frutti. Non c’è alcun bisogno di essere
> impazienti.
> Daisaku Ikeda NRU 13, pag. 155



## ESPERIENZA DAI CAPITOLI

WHo 46 anni e pratico dal 2016. In questi 18 anni di Gohonzon ho realizzato tutti i miei obiettivi: ho trasformato il rapporto con mio padre, ho realizzato una famiglia armoniosa, ho finalmente sotto controllo i miei problemi di salute e dopo un percorso lungo e tortuoso ho trovato un lavoro nel quale mi sento realizzato, di valore e che mi lascia tempo per fare attività.
Tuttavia, la mia tendenza di fondo, caratterizzata da insicurezza e chiusura mi ha sempre reso difficile fare shakubuku.
Quest’anno, dopo il corso del Liguria 2 a cui ho partecipato assieme a mia moglie che ha ricominciato a praticare, ho sentito per la prima volta il profondo desiderio di dedicare tutto il mio daimoku alla realizzazione di un obiettivo per me impossibile: fare uno shakubuku con Gohonzon.

Tsunesaburo Makiguchi ci esortava: «Applicatevi con coraggio e vigore! Il Buddismo è azione, significa impegnarsi costantemente».
Con questo spirito, senza paura e senza giudicarmi, ho cominciato a parlare liberamente
alle persone di buddismo, sperimentando le parole di Toda: «Shakubuku non deve essere
fonte di angoscia. Al contrario deve essere realizzato con gioia».
Tra gli altri ho cominciato un dialogo con un giovane uomo che ha deciso di partecipare alla sua prima riunione! Oggi che scrivo, credo di star sperimentando la gioia dello Shakubuku: uno stato vitale altissimo e una serenità con me stesso a me fino ad ora sconosciuta!