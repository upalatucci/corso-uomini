---
title: 'Voliamo ancora piu' in alto per una Soka Gakkai giovane intutto il mondo'
publishedAt: '2025-02-21'
image: '/images/img-esperienza-3.jpg'
summary: 'Il Corso Nazionale Uomini a Salerno si avvicina, incoraggiando i partecipanti a sfidarsi nella pratica dello shakubuku per trasformare il karma dell’umanità. Attraverso il coraggio e la condivisione, molti stanno sperimentando una gioia profonda e un nuovo stato vitale.'
slug: 'terzo'
---

Carissimi amici del gruppo uomini, spero che
stiate tutti bene.

Mancano meno di venti giorni all’inizio del
nostro corso …stanno arrivando tante bellissime
esperienze da ogni parte d’Italia che provano la
forza della nostra fede nella legge mistica legata
al grande voto di maestro e discepolo.

Grazie di cuore per i vostri sinceri sforzi!!
Sicuramente ci sono tanti di noi che stanno
affrontando difficoltà di ogni genere e per questo è
necessario recitare Daimoku con tutto il cuore per
la felicità di tutti. 

Inoltre, sarebbe bello che prima del
corso riuscissimo ad incoraggiare ,anche con una
sola parola, gli uomini della nostra zona in modo
che tutti si sentano partecipi di questo evento.

Così, tutti insieme possiamo recitare Daimoku per
il grande successo del corso e affinché tutto si
svolga senza incidenti. In questo modo possiamo
creare una grande unità che ci darà la forza di
vincere sulle nostre difficoltà e di propagare
questo buddismo con gioia. Non importa se
cadiamo, quello che conta è trovare la forza di
rialzarsi sempre.

Il presidente Ikeda, in una guida del Nuovo
Rinascimento n°418 dal titolo ”Uomini fieri
come alberi secolari” dice: ”Le cittadelle delle
nostre vite costruite attraverso fiere battaglie
contro ostacoli che, a prima vista, sembrano
non lasciare alcuna probabilità di vittoria, sono
invece inattaccabili e indistruttibili. Il Daishonin
descrive le vicissitudini di Sudatta, discepolo di
Shakyamuni che “per sette volte era diventato
povero e per sette volte era diventato ricco”.

È inevitabile che nel mondo di tutti i giorni la
fortuna emerga e poi crolli. Il settimo periodo
di povertà fu particolarmente duro per Sudatta
ma anche allora nel momento peggiore, lui e sua
moglie continuarono a seguire gli insegnamenti
del buddismo e si sforzarono di porre buone
cause assistendo gli altri. I benefici che la coppia
raccolse in seguito furono tali che essi poterono
riemergere dallo stato in cui si trovavano e
diventare le persone più ricche del luogo.
Conseguirono, anzi, un benessere economico così
elevato da permettere loro di donare il monastero
di Jetavana a Shakyamuni e ai suoi seguaci”.

Nella stessa guida Sensei dice: “Condividiamo
un voto perenne come maestro e discepolo e
una suprema missione dal tempo senza inizio.
La nostra sfida è qui ed è imperativo vincerla.

Non esiste via che non si possa tracciare, muro
che non si possa abbattere, battaglia che non si
possa vincere. E vinciamo, in maniera assoluta
e totale, così da lasciare ai nostri discendenti e
alle generazioni future una profonda e grandiosa
traccia di ciò che abbiamo realizzato…miei preziosi
membri del gruppo uomini, inseparabili compagni
di fede che percorrono il più nobile sentiero della
vita, non dimenticate nemmeno per un istante
che gli dei celesti stanno facendo il tifo per voi, vi
proteggono e lo faranno sempre.”

Grazie, Sensei! Ci vediamo a Salerno!!!

Raffaele Capone


> “Le attività della Soka Gakkai assumono varie forme, dalla diffusione degli
> insegnamenti del Daishonin alle riunioni di discussione, dallo studio del Buddismo
> alla promozione degli abbonamenti alle riviste. Tuttavia, lo scopo di tutte queste
> attività è Kosen Rufu e la loro forza motrice è lo spirito di condividere il Buddismo
> con gli altri. Se si perde questo spirito fondamentale, le attività diventano superficiali
> e insignificanti.
> Quando condividiamo il Buddismo di Nichiren Daishonin con le persone intorno a
> noi, spinti dal desiderio di vederle felici, tutte le nostre attività saranno permeate
> di questo spirito e la gioia emergere da dentro di noi. Quando ciò accade, le nostre
> interazioni con gli altri li porteranno naturalmente a stabilire un legame con il
> Buddismo[…] È quindi importante la decisione di trasmettere il Buddismo agli altri,
> che è lo spirito dei Bodhisattva della Terra”
> <br />
> Daisaku Ikeda NRU 25, pag. 269


![Immagine partita a salerno](/images/img-esperienza-3.jpg)

### LE ESPERIENZE DAI CAPITOLI



Quando nel 2021 abbiamo iniziato a organizzare le partite di “Una Partita per Kosen
Rufu”, non avrei mai immaginato quanto questo semplice incontro sportivo avrebbe trasformato la
mia visione dell’amicizia e del dialogo.

All’inizio era solo un’opportunità per
stare insieme, giocare a calcetto e rafforzare i legami tra uomini e giovani uomini della Soka Gakkai. 

Ma con il tempo, ho compreso che ciò che stavamo
costruendo andava ben oltre il gioco.

Partita dopo partita, ho visto avvicinarsi persone nuove, giovani che non praticavano il Buddismo e amici che, forse spinti dalla curiosità o dalla voglia di
fare sport, si univano a noi. 

Ma il vero
valore non era solo nella partita, bensì in ciò
che accadeva dopo: il cosiddetto “terzo tempo”,
il momento in cui ci fermavamo a mangiare un
panino e a bere una birra, parlando delle nostre
vite, delle sfide personali e dei principi buddisti.

Sensei Ikeda ci insegna: “Credo che l’amicizia sia la forma di relazione umana più autentica di cui siamo capaci. Venir compresi e apprezzati per quello che siamo è vitale e
accresce la nostra voglia di vivere in maniere visibili e meno visibili. L’amicizia moltiplica varie volte la quantità di valore che siamo
in grado di creare e sperimentare nella vita.”
(NR, 315)

In questi anni ho visto nascere e crescere nuove amicizie, alcune durature, altre più fugaci, ma tutte hanno lasciato un segno. Ho visto giovani che, inizialmente estranei alla Soka
Gakkai, avvicinarsi alla pratica, alcuni più lentamente, altri con maggiore coinvolgimento.
Anche chi non ha iniziato a praticare ha comunque conosciuto lo spirito Soka, il valore
del dialogo e dell’incoraggiamento reciproco.

Ci sono stati anche momenti di difficoltà, incomprensioni e discussioni. Ma proprio attraverso
questi ostacoli abbiamo imparato a mettere in
pratica gli insegnamenti buddisti, a superare le
nostre debolezze e a rafforzare il nostro spirito.

Oggi, alla vigilia della cinquantesima partita, sento una profonda gratitudine per questo percorso. Non si è trattato solo di un’attività sportiva, ma di una vera e propria
esperienza di Kosen Rufu, in cui, senza forzature, abbiamo creato un ambiente dove chiunque potesse sentirsi accolto e compreso.
“Coloro che sono circondati da amici sinceri sono veramente ricchi.” – Sensei Ikeda
Con il cuore colmo di riconoscenza, guardo
avanti con la speranza che questa iniziativa possa continuare a crescere, coinvolgendo sempre
più persone e diventando uno strumento concreto per diffondere la pace e il dialogo attraverso
lo sport e l’amicizia. 

Guardando al corso uomini
di marzo, desideravo arrivarci con un’esperienza
significativa, qualcosa che rappresentasse concretamente il valore della mia trasformazione.
E proprio ieri, grazie a questo percorso, ho vissuto una grande vittoria personale: per la prima
volta, sono riuscito a portare mio padre a una riunione uomini. Sta affrontando una dura battaglia contro la malattia e vederlo ricevere il calore
e il sostegno dei membri, sentirlo sereno e incoraggiato, è stata una gioia immensa

<br />
Giuseppe Giannini - Salerno
<br />
<br />


Dopo l’incontro di preparazione al corso fatto lunedì scorso, online, con i responsabili nazionali e regionali, mi
sono sentito pervaso dall’entusiasmo
trasmesso dai relatori in particolare i Ginkgo.

Ho accettato la sfida di scrivere la mia esperienza e di incoraggiare anche tutti i partecipanti al corso della nostra regione nello scrivere la propria anche in poche righe e inviarla.
Martedi mattina mi sono alzato bello carico e
dopo un’ora di daimoku al galoppo, ho passato una
giornata meravigliosa. 

La sera, dopo aver condiviso con i miei corresponsabili ho finalmente preparato un messaggio per i partecipanti al corso.
Mercoledi mattina altra ora di daimoku determinato ad inviare il messaggio nel pomeriggio.
Incredibile a mezzogiorno il datore di lavoro, mi comunica che dal contratto part-time,
dal 1 marzo passerò al full-time. Obbiettivo che perseguo da due anni. 

Sono entusiasta, grazie a tutti voi ,vengo al corso da
vincitore!!!! Continuo il mio percorso col desiderio di fare shakubuku per condividere la fortuna
di aver incontrato la famiglia Soka!
Grazie sempre a tutti!!

<br />
Sandro Piseddu - Firenze
<br />
<br />

Mi è sempre piaciuto viaggiare,
non ho potuto farlo, ma negli ultimi dieci anni mi sono rifatto
con gli interessi! 

Nel gennaio del 2023 ho
visitato Cuba per la prima volta, un Paese
e un popolo meravigliosi!! Ho avuto la fortuna di poter fare tanta attività, praticamente in tutta l’isola. E ho fatto un sacco di shakubuku! Quando sono arrivato a
Trinidad, una bellissima cittadina a circa
4 ore dall’Avana, subito il primo giorno ho
fatto shakubuku a Delvis, un uomo di circa
50 anni ma con lo spirito di un giovanotto.

Lui ha subito recepito il Buddismo mostrando grande interesse e ha subito iniziato a recitare Daimoku. Insieme siamo
andati diverse volte a casa di Romano,
un membro italiano che vive a Trinidad.

Al mio rientro in Italia siamo rimasti in contatto e lui ha sempre continuato a fare
Daimoku. La settimana scorsa mi ha detto che ha conosciuto altri membri, tra cui
la direttrice generale della Soka Gakkai
cubana e mi ha comunicato con grande gioia che sta per ricevere il Gohonzon!!
Questo per me è un grandissimo incoraggiamento, che mi fa’ capire quanto è
fondamentale fare shakubuku, nel volgere di un momento possiamo consentire a una persona di cambiare la sua vita.
Inoltre, proprio qualche giorno fa una
donna a cui ho fatto shakubuku 25
anni fa’, Mihaela, mi ha chiamato e mi
ha detto che sabato prossimo (domani 22 febbraio) riceverà il Gohonzon!!
Che mistica coincidenza proprio appena
prima del Corso Uomini!!

Un grande grazie alla meravigliosa famiglia
globale della Soka Gakkai!!
<br />
Alfredo Lugli - Roma
<br />
<br />

### INVIACI LA TUA ESPERIENZA

Tutti noi affrontiamo, ogni giorno, mille
peripezie: ostacoli, tranelli e pericoli
che il Demone del Sesto Cielo si
inventa pur di non farci fare la nostra
rivoluzione umana e di mettersi fra noi
e la realizzazione di Kosen Rufu.

Ma noi siamo uomini tosti, veri
schiacciasassi di Kosen Rufu, e non ci
fermiamo davanti a nulla!

Ma, proprio come degli schiacciasassi,
ci dimentichiamo di raccontare agli
altri le esperienze che facciamo.
Pensiamo che siano piccole cose che
difficilmente potranno incoraggiare
qualcuno.

Ma è proprio li che si insinua il
demone, facendoci desistere dal
raccontare agli altri come abbiamo
superato gli ostacoli che ha usato
contro di noi.

Quindi tutta questa filippica per
dire cosa? per dirvi che è giunto il
momendo di raccontarci, con brevi
parole, cosa state combinando nei
vostri capitoli. Non servono racconti
lunghi, anzi, meglio brevi e concisi.

Li potete mandare direttamente alle
seguenti mail:
battistini.mattia@gmail.com
luca.fiorato@gmail.com